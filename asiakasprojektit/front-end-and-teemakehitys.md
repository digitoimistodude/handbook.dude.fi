# Front end & teemakehitys

Front End devaaja keskittyy erityisesti teemakehityksen visuaalisen puoleen. CSS- preprosessorikielenä dude käyttää SASS-kielen SCSS-syntaksia. SCSS-kehitykessä tulee käyttää scss-lintiä laadukkaan koodin tarkistamista ja varmistamista varten sekä stylefmt:tä tarvittaessa automaattiseen koodin paranteluun.

Front End -kehittäjä voi myös tarvittaessa ehdottaa/committaa muutoksia tai korjauksia back endiin ja erityisesti toteuttaa front end -puolta helpottavia muutoksia vapaasti.

[digitoimistodude/air](https://github.com/digitoimistodude/air) ja [digitoimistodude/devpackages](https://github.com/digitoimistodude/devpackages) tarjoavat WordPress-teemakehitykseen edellyttävät paketit ja työkalut, kuten gulp, npm ja browsersync. [digitoimistodude/dudestack](https://github.com/digitoimistodude/dudestack)in createproject-skripti sekä [digitoimistodude/air](https://github.com/digitoimistodude/air)in newtheme.sh sisältävät näiden oikeaoppisen, automatisoidun asennuksen.

#### Modulaarinen rakenne

SCSS-tyylit on toteutettava modulaarisesti, eli jokainen oleellinen layout tai view on tallennettava omaksi tiedostokseen. Esimerkkinä toimii airin tiedostorakenne, joka näyttää tältä:

**sass/**\
– base\
— \_accessibility.scss\
— \_config.scss\
— \_helpers.scss\
— \_global.scss\
– layout\
— \_forms.scss\
— \_general.scss\
— \_sidebar.scss\
– modules\
— \_hero.scss\
— \_upsells.scss\
— \_etc.scss

Rakenteeseen voi ehdottaa muutoksia suoraan Airin GitHub- repositorioon sass/ -hakemistoon. Lähtökohta on, että esim. template-partsissa sijaitsevilla php-tiedostoilla olisi aina views/ -kansiossa saman niminen SCSS-pari.

Front End devaaja aloittaessaan rakentaa WordPressin teematiedostoihin HTML-rakenteen back end -kehittäjälle valmiiksi. Järkeviä PHP-ratkaisuja voi rakentaa valmiiksi, kuten tietyt echot, svg includet, oleelliset functions.php:n muutokset tai vastaavat, mutta WP Queryt ja laajemmat PHP-toiminnallisuudet jätetään back end -kehittäjän työstettäväksi.

#### Riippuvuudet

Projektissa käytettävät SCSS- ja JS-palikat haetaan npm upstreamista ja lisätään vaatimuksina teeman package.jsoniin aina kun mahdollista. Jos kyseessä on esimerkiksi muutaman rivin `@mixin`, voidaan tehdä poikkeus ja tarvittavan dependenssin toistuessa keskustella siitä, lisättäisiinkö tämä myös airiin defaultiksi.

Front endissä tarvittavat lisäosat tai muut PHP:ta käyttävät riippuvuudet on lisättävä **composer.json**-tiedostoon tarvittaessa.

#### Tuetut selaimet

Front End koodin on toimittava julkaisuhetkellä vallitsevissa selaimissa, kuten Mozilla Firefoxin, Google Chromen, Safarin ja Internet Explorerin uusimmissa versioissa. Tämän lisäksi [air-teeman gulpfile.js:ssä](https://github.com/digitoimistodude/air/blob/master/gulpfile.js#L106) määritetty autoprefixer varmistaa, että prefixit on kunnossa kolmeen vanhempaan versioon.

Internet Explorerissa tuetaan versioita 11 ja ylöspäin. Versiota 11 vanhemmille tuki rakennetaan lisätyönä.
