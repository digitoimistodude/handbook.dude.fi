# Toimistotila - Digitoimisto Dude Oy

Duden toimisto sijaitsee Kauppakatu 14 sijaitsevassa rakennuksessa sisäänkäynnistä oikealla, käytössä on kokonaan rakennuksen toisen kerros. Paikka on valittu sillä perusteella, että se on sellainen, jossa kukin dude viihtyy parhaimmillaan valtaosan päivästä ja vuodesta. Toimistoa saa kehittää mielensä mukaan, kunhan asioista keskustellaan porukalla ennen näkyviä muutoksia.

### Ergonomia

Käytössä on melkein tonnin työtuolit, joissa ei mene selkä rikki. Työpöydistä jokainen on sähköpöytä, jonka voi tarvittaessa nostaa ylös.

### Välineet

Suosimme Macbook Pro -tietokonetta, jonka saa helposti ”pöytäkoneeksi” sekä mukaan. Kuulokkeet ovat sulkevat, jotta voi keskittyä.

### Virvokkeet

Jura X8 kahvikone pitää huolta siitä, että kahvi on aina pavuista jauhettua. Kahvit tulee Paahtimo Papulta.

### Siisteys

Jokainen huolehtii omien astioidensa tiskaamisesta sekä siitä, että niitä ei kerry joka nurkkaan.

Ruokia ei jätetä jääkaappiin pilantumaan, vaan katsotaan että tarjolla on tuoretta tavaraa. Muuten jääkaapin käyttö on vapaata.

Toimistoa ei tarvitse siivota, ellei erikseen innostu, sillä toimiston siivoaa säännöllisesti siivooja. Tavarat olisi kuitenkin hyvä pitää sellaisessa järjestyksessä, että ne eivät häiritse muita.

### Lounge <a href="#musiikki" id="musiikki"></a>

Lounge on paikka, jossa voi jutella ja rentoutua. Sieltä löytyy Arcade-pelikone, pari kitaraa, sohva, televisio ja Darts-tikkataulu.

### Musiikki <a href="#musiikki" id="musiikki"></a>

Toimiston kaiuttimista tulee soittaa asiakasystävällistä musiikkia (yleinen rock, 70-, 80-luku, radiohitit, jne.) taustamusiikkina. Musiikki on rock-painotteista, mutta sitä soitetaan laidasta laitaan.

Tähän tarkoitukseen on luotu muutama Spotify-soittolista:

* [DUDE OFFICE RADIO – Positiivista, asiakasystävällistä taustamusiikkia](https://open.spotify.com/user/rolle-/playlist/0J11ocZ0b2OlVqc1pNOSdF)
* [DUDE INSTRUMENTALS – Palaverimusiikkia](https://open.spotify.com/user/rolle-/playlist/7pa8nmPlID8LbbRzkloG29)
* [DUDE OFFICE SFW – Menevää & kaikille sopivaa](https://open.spotify.com/user/rolle-/playlist/5fA771O0dGZC6503dBlQXU)

Näitä soittolistoja tai vastaavia yleispäteviä olisi hyvä pyörittää ”normipäivinä”, jolloin asiakkaita/ihmisiä ramppaa toimistolla – jos suinkin mahdollista.

Musiikki ei saa missään nimessä häiritä asiakastapaamisia tai puheluita. Muissa tilanteissa musiikin kuuntelu on vapaata oman maun mukaan.

Sekoilusoittolistaa [DUDE OFFICE MINDFUCK – Mielipuolista – Yli 10h yhtä hulluutta](https://open.spotify.com/user/rolle-/playlist/2Uqu1MqUhYHipkDGUX1HTh) ei saa soittaa muulloin kuin tilapäisen mielenhäiriön iskiessä. Listalle on lisättävä hullut biisit ja korvamadot, joista haluaa eroon.

Tähän poikkeuksena tilanne, jolloin tarjous on mennyt läpi, jolloin on soitettava Daft Punkin _Get Lucky_:

#### Aiheeseen liittyviä bloggauksia

* [23.11.2018: Dude nosti tasoa kerroksella – esittelyssä uusi Kauppakadun toimisto](https://www.dude.fi/dude-nosti-tasoa-kerroksella-esittelyssa-uusi-kauppakadun-toimisto)
* [18.8.2017: Tältä näyttää Duden kulma – muuttokuulumiset Jyväskylän ytimestä](https://www.dude.fi/talta-nayttaa-duden-kulma-muuttokuulumiset-jyvaskylan-ytimesta)
