# Miten tietojani säilytetään ja suojataan?

### Henkilötiedot <a href="#henkiloetiedot" id="henkiloetiedot"></a>

Kaikki henkilötiedot ovat suojattu asiattomalta pääsyltä ja vahingossa tai laittomasti tapahtuvalta tietojen hävittämiseltä, muuttamiselta, luovuttamiselta, siirtämiseltä tai muulta laittomalta käsittelemiseltä.

Henkilötietojen käsittelyssä on huomioitu 25.5.2018 alkaen noudatettavan EU:n tietosuoja-asetuksen vaatimukset. Kaikkea pääsyä henkilötietoon valvotaan hyvien käytäntöjen mukaisesti.

### Pilvipalvelut

Digitoimisto Dude Oy säilyttää paperisia asiakastietoja Suomessa sekä ylläpitoasiakkaiden sivustoon liittyviä asioita (ainoastaan sivuston nimi ja lisäosapäivitykset) ManageWP-pilvipalvelussa (Serbia, USA). ManageWP vakuuttaa tietoturvan olevan tiukalla tasolla. Lue lisää osoitteesta [managewp.com/privacy](https://managewp.com/privacy).

Projektin etenemiseen ja sisäiseen kommunikointiin (CRM) käytetään Trello-palvelua, joka on New York Cityssa sijaitseva pilvipalvelu. Palveluun tallentuu lähinnä asiakkaan yhteystiedot, projektien aikataulut ja deadlinet, sivustoon liittyvät tiedot sekä asiakkaan välillä käydyt keskustelut. Lue lisää osoitteesta [trello.com/privacy](https://trello.com/privacy).

### Palvelimet ja sivustot

Duden ylläpitoasiakkaiden sivustot ovat Ficolon laitesalissa, joka sijaitsee Suomessa, Ulvilassa. Palvelimet sijaitsevat Suomen armeijan vanhaan peruskallioluolastoon rakennetussa korkean turvaluokituksen konesalissa ja käyvät 100% ekologisella tuulivoimalla.

Konesalit sivustojen järjestelmien tekninen sekä prosessien tietoturva ovat erittäin korkealla tasolla. Palvelimet on suojattu tietomurtoja ja palvelunestohyökkäyksiä vastaan. Lisää tietoa kohdassa [Palvelimet](https://handbook.dude.fi/palvelimet).
