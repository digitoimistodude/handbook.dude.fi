# Sisäiset palaverit ja kehitys

#### Sisäiset palaverit <a href="#sisaeiset-palaverit" id="sisaeiset-palaverit"></a>

_Yrityksen kesken_ **viikkopalaveri** pidetään joka maanantai hyvissä ajoin ennen isompien töiden aloittamista kello 9:00. Tästä periaatteesta pidetään kiinni, mutta kellonaikaa voidaan ruuvata tarpeen vaatiessa tai siirtää palaveri toiselle päivälle, jos kaikki eivät pääse paikalla. Loma-aikoihin viikkopalaveriin osallistuvat paikalla olijat.

#### Maanantaipalaverien agenda

Käydään läpi järjestyksessä:

1. Yleinen jaksaminen ja viikonlopun kuulumiset
2. Talousasiat (tarvittaessa)
3. Liidien ja myynnin tilanne ([Pipedrive](https://digitoimistodudeoy-07a88c.pipedrive.com))
4. Projektien tilanne ([Trello](https://trello.com/b/OkWcwoTl/projektit))
5. _Tauko tarvittaessa_ ☕️
6. Projektien eteneminen ja aikataulu ([Favro](https://favro.com/organization/3b45e73eaf083f68fefef368/a086367edce88ae320e2ae40))
7. Projekteihin käytetyt tunnit ja budjetissa pysyminen tuntiseurantatyökalusta
8. _Tauko tarvittaessa_ ☕️
9. Handbookin läpikäynti
10. Yhdessä läpikäytävät aiheet Twistissä
11. **Kuukauden ensimmäisessä palaverissa:** mikä referenssi tehdään ja ketkä tekee?
12. Muut tarvittaessa läpikäytävät asiat (tyhy, jne.)

Viikkopalaverin jälkeen jokainen luo omat viikkotavoitteensa henkilökohtaisella tasolla ja lisää ne Slackin _#munviikko_ -kanavalle tärkeysjärjestykset numeroemojein merkattuna.

Maanantaipalaverin jälkeen pidetään brändiryhmän kokous (tarvittaessa) ja _devitsekki_, eli kehitystiimin palaveri (tarvittaessa).

#### Omistajien kehityspalaverit

Lakisääteiset hallitusten kokoukset ja muut palaverit pidetään omistajien kesken aina tarvittaessa. Duden omistajat pyrkivät pitämään tapaamisen ylipäätään vähintään kerran kahdessa kuukaudessa.

#### Kehityskeskustelut

Toimitusjohtaja pitää pari kertaa vuodessa kehityskeskustelun jokaisen kanssa luottamuksellisesti.
