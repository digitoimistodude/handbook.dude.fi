---
description: Dude on aina tykännyt etätyöstä. Etäpäivä jokaiselle sallittakoon.
---

# Etätyöskentely

Etätyöskentely on Dudella hyväksyttävää, välillä jopa suotavaakin toimintaa. Halutessaan töitä voi meillä tehdä etänä osan viikosta tai koko viikon, mutta silloin nyrkkisääntönä on, että täytyy olla helposti tavoitettavissa. Etäpäivät on hyvä ilmoitella etukäteen, vaikkapa Slackissa.

**Maanantaisin** on kaikkien hyvä olla paikalla viikkopalaverissa klo **9:00**, mutta siihen voi osallistua etänäkin Google Meet -puhelun välityksellä. Työpaikan valinta on vapaamuotoista, kunhan on tavoitettavissa.

Muistathan huolehtia työergonomiasta ja työn tauottamisesta myös kotona työskennellessä.

### Slack etäpäivänä

Slack-kanavalla on oltava sen verran aktiivinen, että pysyy menossa mukana. Hiljaakin saa luonnollisesti olla, jos ei ole mitään asiaa.

Jos tulee vastaan tilanteita, jolloin ei ole saatavilla, täytyy käyttää Slackin tila-ominaisuutta, jolla tuo kaikkien tietoon että on esimerkiksi palaverissa, salilla tai eväällä.

### Etäily korona-aikana

Maailmanlaajuisen pandemian kuten COVID-19:n ja erityisesti _lockdownin_ osuessa kohdalle, jääthän kotiin, jos on mitenkään mahdollista. Toimistolla voi olla väkeä 1-2 kerrallaan, jos kotona työskentelemisessä on esteitä.

Jos olet vähänkään kipeänä tai edes pienessä nuhassa tai flunssassa, ota etäpäivä - tai vielä parempi, saikkupäivä.
