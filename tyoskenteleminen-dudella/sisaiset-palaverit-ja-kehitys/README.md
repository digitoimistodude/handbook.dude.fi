# Sisäiset palaverit ja kehitys

### Sisäiset palaverit <a href="#sisaeiset-palaverit" id="sisaeiset-palaverit"></a>

_Yrityksen kesken_ **viikkopalaveri** pidetään joka maanantai hyvissä ajoin ennen isompien töiden aloittamista kello 9:00. Tästä periaatteesta pidetään kiinni, mutta kellonaikaa voidaan ruuvata tarpeen vaatiessa tai siirtää palaveri toiselle päivälle, jos kaikki eivät pääse paikalle. Loma-aikoihin viikkopalaveriin osallistuvat paikalla olijat.

### Maanantaipalaverien agenda

Käydään läpi järjestyksessä:

1. Yleinen jaksaminen ja viikonlopun kuulumiset
2. Myynnin tilanne ([Pipedrive](https://digitoimistodudeoy-07a88c.pipedrive.com/))
3. _Tauko - Kahvikupit täyteen jne. (tarvittaessa)_ ☕️
4. Projektien tilanne, eteneminen ja aikataulu ([Trello](https://trello.com/b/OkWcwoTl/projektit))
5. **Kuukauden ensimmäisessä palaverissa:** Mikä referenssi tehdään ja ketkä tekee?
6. Muut tarvittaessa läpikäytävät asiat (tyhy, jne.)

Viikkopalaverin jälkeen jokainen luo omat viikkotavoitteensa henkilökohtaisella tasolla ja lisää ne Slackin _#munviikko_ -kanavalle tärkeysjärjestykset numeroemojein merkattuna.

Maanantaipalaverin jälkeen pidetään _Devitsekki_, eli kehitystiimin palaveri, jossa käydään läpi mitä kukin tekee tällä viikolla.

### Omistajien kehityspalaverit

Viikoittainen tapaaminen maanantaisin klo 8:00.

Lakisääteiset hallitusten kokoukset ja muut palaverit pidetään omistajien kesken aina tarvittaessa. Duden omistajat pyrkivät pitämään tapaamisen ylipäätään vähintään kerran kahdessa kuukaudessa.

### Kehityskeskustelut

Toimitusjohtaja pitää pari kertaa vuodessa kehityskeskustelun jokaisen kanssa luottamuksellisesti.
